# Kriptográfia, kódolás, hashing

A kriptográfia az adatok titkosításával, cipherek segítségével foglalkozik. A cipher egy algoritmus, ami magában foglalja az adatok matematikai módosításának módjait, amik által titkosítható és visszafejthető is lesz az adat. Én a XOR cipherről fogok főleg írni, mivel ahhoz készítettem egy Python-alapú implementációt a plusz jegyért. :) 

Kezdjünk a kódolás típusaival: a jelenleg legtöbbet használtak a titkosítási és a hashing kódolások. 

## Titkosítás:

Alfaja a szimmetrikus és aszimmetrikus kriptográfia.
- A szimmetrikus kriptográfia fő célja csak a célszemélyek számára hozzáférést adni az adatokhoz, míg kizárni mindenkit aki nem jogosult azok megtekintésére. Általában ezek vannak használva a szervergépek, biztonsági eszközök, megfigyelő kamerák, és hasonló biztonságra épülő eszközök által. Általában ezek a titkosítások tartalmazzák a legbiztonságosabb, legfeltörhetetlenebb titkosítást, ipari szintű használatuk miatt. A szimmetrikus típusai pl. az AES256, amelynél szükség van egy kulcsra és a titkosított adatra a visszafejtéshez. Ennél a kódolásnál szükség van a visszafejthetőségre, mivel adatokról van szó, amiket csak biztonságban kell tartani, és nem kell ellenőrizni (más értelemben itt is kell, de nem úgy mint egy hashet). Szükség van rájuk eszközbiztonsági szempontból, és már szinte minden eszközön utilitalizálják. A legtöbb algoritmus szabadon használható, bár vannak proprietary, fizetős változatok is amik nem megbízhatóak.
- Az aszimmetrikus, másik néven publikus kulcsos kriptográfia, egy kevésbé a biztonságra alapuló titkosítás, hanem jobban inkább a visszaellenőrizhetőség felé indul el. Két -féle kulcsot készít a titkosított adat mellé: egy privát és egy- vagy akár több publikus kulcs. A publikus kulcsot szabadon megoszthatja a felhasználó, mivel használói nem lesznek képesek az adatok észrevétlen módosítására, csak megtekintői a velük megosztott adatnak. A privát kulcs tulajdonosa képes a szerkesztésre is a saját kulcsa segítségével, amely aláírást hagy az adaton belül a publikus kulcsok hozzáférésével együtt. Az egyik legtöbbet használt típusa pl. az OpenPGP, amely e-mailek és hasonló adatok titkosításához használható ezzel a módszerrel. Az e-mail küldője megtartja a privát kulcsát, míg átad egy publikus kulcsot annak, akinek küldeni szeretné az adatot. A vevő fél a publikus kulcs nélkül képtelen elolvasni a levél tartalmát, és ha a publikus kulcs megvan, akkor szüksége van egy saját privát és publikus kulcsra is a visszaküldéshez, amiből a publikus kulcsnak pedig szerepelnie kell a másik fél eszközén. Ezt a titkosítási típust használja az SSL és a TLS is, amelyek minden titkosított weboldal lényegei. A felhasználó megkapja a CA által kiadott publikus kulcsot, amivel megtekintheti az oldal tartalmát, és megbizonyosodhat róla, hogy senki se módosította annak tartalmát az eszközök közötti küldés közben. (Pl. MITM által)

## Hashelés:

Egy hashnél már a kódolás nem visszafejthető, így egyirányúvá változik. A hasheknél a legfontosabb cél az ellenőrzés, minden kódolásnál ugyanaz a titkosított érték fog kijönni, ezért nevezhetjük reprodukálható ellenőrzésnek is. Ezt általában fájlok letöltésénél korrupció és eredetiség ellenőrzéséhez használják. A Linux alapú operációs rendszereknél általában ezek által kerül ellenőrzésre az adatok helyes forrástól való sikeres megszerzése is. A weboldalakon ez az egyetlen biztonságos módja a felhasználói fiókok jelszavainak tárolására, és minden megbízható oldal ezeket használja a felhasználó adatai biztonságának megőrzésére. Ha egy oldal nem hasheket használ a jelszavak tárolására, akkor egy sikeres feltörésnél minden felhasználó jelszava szövegesen elérhetővé válik, ami nagyon egyszerűvé teszi a későbbi felhasználásukat minden egyéb intézkedés nélkül, míg ha a jelszavak hashelve vannak tárolva, akkor előtte használni kell az algoritmust a jelszó szöveges változatával, és azt a hashet kell összehasonlítani a jelszavak adatbázisával, ami ha egy jelszó nehezen van elkészítve és nem volt más oldalakon használva, akkor akár évszázadokba is telhet jelszavanként. Hasheket használnak még a torrent kliensek is, de ott általában csak kiegészítő lépésként kötelező tevékenység helyett.

## Cipherek:
Mind a titkosítások és a hashek ciphereket használnak a titkosítási algoritmusokként, magyarul őket hívjuk kódolásnak.
Két főbb típusa van: szubsztitúciós és transzportációs:
* Szubsztitúciós: Ezen belül találhatjuk azokat a ciphereket, amelyek csak a karaktereket cserélik le, helyüket nem változtatják. Ezek a legegyszerűbb cipherek közé tartoznak, mivel nem szükséges annyi algoritmus a működésükhöz, mint a többi típusnak. Ide tartozik pl. a XOR cipher is, amely egy logikai kapun alapszik. A XOR ciphernél egy funkció felelős a titkosításhoz és a visszafordításhoz is, ezzel leegyszerűsítve a működését. 
  + Két kulcsgenerálási típus van:
    - ismétlődő, relatívan rövid: a kulcs végig ismétlődik, így nem kell hosszúnak lennie. Nagyon egyszerűen feltörhető, ezért nem ajánlott a használata.
    - teljes-hosszú: ezt a típust használtam az implementációm alapjaként kisebb eltérésekkel az eredeti szabványtól, ha egy valóban random kódgenerátorral van párosítva, akkor jóval megnő a biztonsága.
* Transzportációs: Hasonló a szubsztitúcióshoz, csak itt a karakterek helye is megváltozik. Cipherek között ezek általában a legbiztonságosabbak, mivel itt már nem elég egy sima találgatás, mint az előbb említetteknél. Ilyen transzportációs cipher az enigma is, amely a 2. világháború alatt nagy számokban volt a németek által használva. Sokkal erősebb gépek kellettek hozzá, mint a szubsztitúciós társaihoz, ezért az egyik legbiztonságosabb cipher volt a maga korában.

A Python 3 nyelvben írt XOR cipher reimplementáció a dokumentummal egy repoban található.
